---
title: "Care ți-e insula, amice?"
date: "2014-03-09"
time: "01:20"
tags:
  - "ce am mai scris"
  - "opinie"
  - "București"
  - "Romania"
---
<figure class="tmblr-full" data-orig-height="369" data-orig-src="" data-orig-width="500">
<img src="media/78994855986_0.png" style="width:40%; margin: 0 0 0.2em 2em" data-align="right" data-orig-height="369" data-orig-src="" data-orig-width="500" />
</figure>

Acum câteva zile am auzit o părere care m-a intrigat, pentru că pare (și poate este) perfect adevărată: *"Cei care nu sunt născuți în București, dar trăiesc în București au ca prieteni oameni care sunt veniți tot din afara Bucureștiului"*.

Mi-a rămas în cap și, pentru a mări confuzia, am trecut la treabă și am făcut o statistică având la bază prietenii de pe Facebook. Situația de acolo reflectă destul de precis ceea ce se întâmplă în off-line:

Numărul de prieteni: două sute și un pic\
Eșantionul total: 134 de persoane (cu hometown declarat și care nu sunt ceainării sau făbricuțe hand-made)

Din cei 134 de oameni:

-   Trăiesc în București: 98 (\~75%)
-   Trăiesc în București și sunt născuți în București: 32 (\~33% din cei 98)
-   Trăiesc în București, născuți în altă parte: 66 (\~67% din cei 98)
-   Bucureșteni fugiți: 8 (în Elveția, America, Transilvania)

Printre naturalizații capitalei orașele sursă cele mai populare sunt:

-   Brașov: 7
-   Galați: 4
-   Suceava, Câmplung, Constanța, Bacău, Pitești: 3 (fiecare)
-   Roșiorii de Vede, Giurgiu, Ploiești: 2 (fiecare)

**Concluzii:**

Analizând cazul meu (care este totuși destul de tipic) pare adevărat că nativii sunt o insurlp și non-nativii trăiesc într-o altă insulă. Dar cred că ar fi o judecată superficială.

Aș lega mai degrabă cauza acestei aparente segregări nu de locul de origine, ci de cultura și de stilul de viață pe care îl avem. Oamenii cu preocupări similare -- cei care îți formează societatea -- au în general studii universitare sau mai mult, iar universitățile sunt locuri care strâng un procent chiar mai mare de non-localnici în rândul studenților. O parte din studenți se întoarce acasă, dar o parte și mai mare rămâne cu slujbe, prieteni și oportunități în capitală. Iar în această pătură subțirică, compoziția este ușor diferită.

------------------------------------------------------------------------

Dacă sunteți interesați de making-of-ul statisticii, lăsați un mesaj și dac fac un tutorial. Vă puteți face o idee între timp [citind sursele](https://gist.github.com/cdinu/9440102){target="_blank"}. (am folosit Facebook Query Language, search-repace-uri cu expresii regulate și JavaScript)

[Foto: Maltese Falcon, 1941, Warner Bros.]{.small}
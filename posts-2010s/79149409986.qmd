---
date: "2014-03-10"
time: "09:57"
tags:
  - "Romania"
  - "Biblioteca"
---

![](media/79149409986.jpg)

::: caption
Știți poate că eu cu Biblioteca Națională am o complexă relație de iubire-ură. Azi însă sunt alături de ea, încercând să o apăr, măcar prin a comunica ceea ce se întâmplă. Ministerul Culturii vrea să pună gheara pe o bună parte din spațiul pe care Biblioteca îl are în administrare.

Prin Hotărârea de Guvern 862 /2013, acest minister preia, în administrare directă, o treime din spaţiul Bibliotecii Naţionale a României - adică 65% din spaţiul public.

Angajații Bibliotecii sunt în grevă japoneză. Este trist că în loc să rezolve problemele, care sunt multe și mari, sunt create altele. Am căutat să văd undeva poziția Ministerului, însă din păcate nu am găsit. Mă întreb de ce nu se folosesc de clădirea de pe Kiseleff, în care au stat atâția ani.

Biblioteca a fost construită pe bani publici pentru a servi publicului. Transformarea ei în altceva contravine cel puțin etic, dacă nu și legal condițiilor de finanțare.
:::
---
title: "Din nou la manualul unic - Incapacitatea și reaua-voinţă unui minister"
date: "2014-08-07"
time: "19:16"
tags:
  - "opinie"
  - "Romania"
---
![](media/94074065213_0.png){style="min-width:100%"}

Pe scurt - licitația pentru manualele fizice și digitale a luat o turnură odioasă. Nu intru în prea multe detalii, pentru ca le-ați citit probabil deja în presă. Articolul HotNews (link-ul este la final) este relevant.

TVR și Digi 24 au și ele reportaje speciale despre neregulile legate de achiziția manualelor pentru clasele I și a II-a. Este un subiect relevant nu numai pentru noi, ci pentru toți, pentru că miza este mult mai mare decât pare. Nu este o miză comercială, cum poate s-ar putea crede, valoarea totală a licitației este mai mică decât bugetul Bucureștiului pentru panseluțe și palmieri.

Sunt mai multe lucruri care depind de corectitudinea acestei achiziții:

-   Învățătorii, părinții și copiii vor fi privați de posibilitatea de a alege. Adio manuale alternative.

-   Tot ei vor fi privați de manuale bune din punct de vedere al conținutului. Niciunul dintre motivele de descalificare nu a menționat calitatea conținutului; participanții au fost flit-uiți pe criterii ridicole și legate doar de aspecte non-funcționale ale manualelor digitale, fără măcar o urmă de analiză a conținutului. Oricât m-aș bucura că manualelor digitale li se dă așa importanță, să fim serioși -- acestea sunt doar o curiozitate deocamdată, prea exotică pentru majoritate

-   Moralul celor care produc manuale -- dacă semnalul este că poți fi furat, că evaluarea nu se face corect, la anul nu mai investi nimeni într-un proiect pierzător. Fiecare dintre cei care au participat au investit cel puțin câteva zeci de mii de euro pentru a produce un astfel de manual.

[HotNews: Editorii cer anularea licitatiei pentru manualele digitale si sustin ca rezultatele sunt gresite / Care sunt firmele care au participat la licitatie si preturile manualelor](http://www.hotnews.ro/stiri-esential-17832913-federatia-editorilor-din-romania-cere-anularea-licitatiei-pentru-manualele-digitale-rezultatele-licitatiei-manuale-pentru-clasele-sunt-viciate-evaluarea-eronata.htm){target="_blank"}

[Digi24: Scandal pe manualele școlare de la clasele I și a II-a. Editori: Câștigătorii licitației au avut prețuri de dumping](http://www.digi24.ro/Stiri/Digi24/Actualitate/Educatie/Scandal+pe+manualele+scolare+de+la+clasele+I+si+a+II-a+Editori+C){target="_blank"}

[TVR: Manuale digitale unice pentru clasele I şi a II-a. Licitaţia ar putea fi reluată](http://stiri.tvr.ro/manuale-digitale-unice-pentru-clasele-i-si-a-ii-a--licitatia-ar-putea-fi-reluata_48385.html){target="_blank"}
---
title: "Ioana, brânza și fermierii"
date: "2014-09-18"
time: "14:31"
tags:
  - "Romania"
  - "manuale"
  - "manuale digitale"
---
<figure class="tmblr-full" data-orig-height="345" data-orig-src="media/97803335583_0.jpg" data-orig-width="460">
<img src="media/97803335583_0.jpg" data-orig-height="345" data-orig-src="media/97803335583_0.jpg" data-orig-width="460" />
</figure>

Ioana merge la piață să cumpere brânză pentru copii. Știe că pețul normal e undeva în jur de 15-18 lei, dar pentru că le-a promis că va cumpăra numai de la ei patru ani acea brânză, iar Ioana are patru copii, fermierii sunt dispuși să vândă brânza cu 8 lei pe kilogram.

Doi dintre fermieri au însă brânza la 4 lei. Ioana nu prea vrea să cumpere de la ei. De ce ziceți că n-ar cumpăra? Poate pentru că știți că numai laptele din acea brânză face 6 lei și este suspect? Că probabil sunt costuri și interese ascunse? Că cei doi fermieri încearcă să-i facă pe ceilalți să renunțe la lactate, pentru ca numai ei să poată apoi să vândă și sana și smântână și unt Ioanei, atunci captivă? Ori că apoi va trebui să cumpere tot de la ei pâinea și cuțitul? Probabil că asta ați crede și ați avea dreptate. Ioana ar vrea să cumpere brânza la 8 lei.

Numai că nici asta nu poate: pentru a se asigura că nu cumva Ioana se gândește să refuze brânza de patru lei, pentru cealaltă brânză s-au găsit niște binevoitori de la Consiliul de Evaluare a Produselor Lactate care să declare că toți ceilalți 17 fermieri, cu prețul normal, au brânza neconformă și această brânză nu poate fi mâncată. Motivele adevărate ale neconformității nu sunt comunicate, pentru că nici nu ar avea cum -- brânza de opt lei este mai bună decât cea de patru.

**Fapte**

Acest lucru s-a întâmplat în licitația de manuale. 17 fermieri au avut prețuri între 7 și 9 lei, doi dintre ei, de 4 și 5 lei. Singura brânză bună a fost declarată cea ieftină, cealaltă fiind descalificată. Compoziția brânzei ieftine este declarată confidențială.

[Sursă foto](http://agrointel.ro/4028/de-ce-e-branza-bulgareasca-asa-ieftina-doua-dintre-ingredientele-secrete-sunt-uleiul-de-palmier-si-untura-de-balena/){target="_blank"}
---
title: "Să votezi e responsabilitate. Să nu votezi e complicitate!"
date: "2014-10-31"
time: "14:48"
tags:
  - "Romania"
  - "monica macovei"
  - "klaus iohannis"
  - "victor ponta"
  - "ponta"
---
<figure class="tmblr-full" data-orig-height="336" data-orig-src="" data-orig-width="500">
<img src="media/101415121238_0.png" style="min-width:100%" data-orig-height="336" data-orig-src="" data-orig-width="500" />
</figure>

*Foto: Standul României la Târgul Internațional de Carte de la Frankfurt, cel mai mare din lume, în 2013 (înainte de scandalul în presă provocat de numai 2-3 voci) și în 2014 (după).*

\
Încă îmi este greu să cred că lucrurile mici pot genera impact mare, deși am făcut sume și integrale la școală. Din când în când însă primesc o dovadă: contează. Dacă nimeni nu spunea nimic și nu face nimic, nu ai cum să te aștepți că lucrurile să se îmbunătățească.

Anul trecut eu și încă cățiva am semnalat ceea ce s-a întâmplat la Frankfurt cu standul României. Ca urmare anul acesta lucrurile s-au schimbat. Dacă tăceam, era la fel.

În 2014 am urmărit pas cu pas ceea ce face Ministerul Educației și, așa mici cum suntem, nu l-am lăsat să fure tot -- am reușit să determinăm canu numai cei care erau planificați să iasă să poată să vândă manuale copiiilor noștri. E o victorie mică, incompletă, dar impactul ei este enorm. Dacă stăteam cuminți, așa cum am fost sfătuiți, copiii învățău de pe cele mai proaste manuale.

Duminică merg să votez. Nu știu dacă Macovei va reuși să treacă în turul doi. Dar gândiți-vă în ce fel m-aș simți dacă ar pierde lupta fără ca eu să-i fi dat votul. Ar trebui să tac și să îndur cinci ani, pe bună dreptate.

Duminică merg la vot și o votez pe Monica Luisa Macovei﻿! Pentru că de aici înainte vreau să mă lupt pentru România, nu împotriva oamenilor ei.
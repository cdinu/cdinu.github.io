---
title: "Lo-lee-ta"
date: "2010-08-20"
time: "08:04"
tags:
  - "ce am mai scris"
  - "recenzii"
  - "carte"
---
![](media/38057356011_0.jpg)

\
Lolita şi pot să spun că nu este nici pe departe un roman pe care să îl savurezi pentru că eşti bărbat... cred că din acest punct de vedere cartea îşi tratează fără discriminare cititorii (sau juraţii, cum îi numeşte Humbert Humbert în text).

Contrar aşteptărilor, Lolita este un roman a cărui principală miză este cea morală. Sexualitatea este tratată secundar şi doar ca suport, obscenitatea este inexistentă, iar eroticul este tratat lapidar. Este un roman de dragoste, însă nici pe departe nu este unul erotic.

În ceea ce priveşte senzaţia pe care am avut-o citind cartea am găsit puternice asemănări cu cea pe care am avut-o parcurgând 'Colecţionarul' lui Fowles (culmea e că Nabokov este un colecţionar de fluturi pasionat şi cu ceva rezultate remarcabile) --- o senzaţie de nelinişte angoasantă însoţită de o uşoară somatizare. Ambii protagonişti sunt obsedaţi, obiectul obsesiei lor este tot o femeie, ambii fac tot ce pot ca acea femeie să îi iubească, ambii îşi ucid indirect victimele. Asemănările se opresc aici şi în ciuda faptului că ambii sunt autori de geniu, Nabokov l-a depăşit în acest caz pe Fowles.

Decizia de a citi cartea în engleză a fost excelentă. Deşi traducerea ediţiei de la Polirom este bună, am avut ocazia să descopăr că Nabokov este pentru engleză ceea ce a devenit Cioran pentru franceză: un stilist perfect. În ciuda unor pasaje descriptive şi a încercării de a face din Lolita şi un "road novel", scriitura este excelentă. În plus textul este plin de auto-referinţe, jocuri de cuvinte şi o simboluri interne, pe care am apreciat să le descopăr probabil doar în parte.

O carte este însă memorabilă în măsura în care găseşti idei relevante. Semiotic, în calitate de cititor eşti interpretantul mesajului de acolo şi interpretarea o faci raportând ce citeşti la experienţele personale. La un moment dat am fost un Mr. Higgins (Pygmalion) care s-a transformat în Humbert Humbert (din punct de vedere al trădărilor, părăsirii, mustrărilor, nu al şi al perversităţii, fireşte). Important e că şi Lolita şi Pygmalion s-au terminat prost pentru protgonişti...

(foto de la [http://imprint.printmag.com/illustration/recovering-lolita/](http://imprint.printmag.com/illustration/recovering-lolita/){target="_blank"})